"昔之得一者，天得一以清，地得一以宁，神得一以灵，谷一以盈，万物得一以生，侯王得一以为天下贞。其致之。天无以清将恐裂，地无以宁将恐发，神为以灵将恐歇，谷无以盈将恐竭，万物无以生将恐灭，侯王无以贵高将恐蹶。故贵以贱为本，高以下为基。是以侯王自谓孤、寡、不谷，此非以贱为本邪？非欤？故至誉无誉。不欲琭琭如玉，珞珞如石。"